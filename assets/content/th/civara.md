# ผ้าจีวร

ผ้าจีวรเป็นผ้าผืนหนึ่งในสามผืนของผ้าไตรจีวร เป้นผ้าที่พระสงฆ์ใช้ห่ม เรียกชื่อตามพระวินัยว่า _อุตราสงค์_ อ่านว่า _"อุ-ตะ-รา-สง หรือ อุ-ตะ-รา-สัง"_ ห่มให้เป้นปริมณฑล (งาม หรือเหมาะสม) ให้ด้านบนปิดหลุมคอ ชายด้านล่างปิดครึ่งแข้ง 

## การเลือกผ้า

จีวร ผ้าที่เหมาะต่อการตัดจีวรควรเป็นผ้าไม่หนามาก เช่นผ้าป่านมัสลิน ป่านสวิส ลีนิน หรือป่านอินเดียเป็นต้น ทั้งนี้ขึ้นอยู่กับความชอบของผู้ใช้ ในพระวินัยอนุญาตให้ใช้ผ้าทุกขนิดยกเว้นผ้ากำพล คือผ้าที่ทอด้วยผมมนุษย์

<figure>
![Civara parts](/img/civara/th-civara-parts.jpg "ส่วนต่างๆ ของจีวร")
<figcaption>ส่วนต่างๆ ของจีวร</figcaption>
</figure>

## การกะขนาดขนาดผ้า 

**ด้านกว้าง:** เพื่อให้ไม่เกิดความสับสนจะเรียกว่า _"ด้านสูง"_มีวิธีการกะขนาดจีวรให้เท่ากับตัวผู้ใส่จะมีวิธีกะขนาดดังนี้ ให้เจ้าของจีวรจับตลับเมตร สายวัด หรือเชือกให้ยกแขนขึ้นด้านบนให้สูงทีสุด แล้ววัดขนาดจากตำแหน่งที่จับ ถึงตำแหน่งหนึ่งผ่ามือขึ้นมาครึ่งแข้ง ขนาดที่ได้ได้จะนำมาคำนวนต่อไป

<figure>
![Hight Measuring](/img/civara/th-civara-measuring01.jpg "วัดด้านสูง(กว้าง)")
<figcaption>การวัดหาด้านสูงของผ้า</figcaption>
</figure>

**ด้านยาว:** ให้ผู้ต้องการจีวรยืนตัวตรงเท้าชิด จะใช้สายวัดหรือเชือกทบครึ่ง คล้องคอของผู้ต้องการจีวร ปล่อยให้ปลายเชือกทั้งสองด้านแตะพื้นพอดี แลัววัดดูความยาวของเชือกนั่นคือขนาดความยาวของจีวรที่เหมาะกับตัว

<figure>
![Lenght Measuring](/img/civara/th-civara-measuring02.jpg "วัดด้านยาว")
<figcaption>การวัดหาความยาวของผ้า</figcaption>
</figure>

## การคำนวนผ้าเพื่อตัด

ก่อนอื่นเราต้องดูลักษณะของผ้าที่มีว่าเป็นผ้าหน้ากว้างเท่าไร ควรจะแบ่งการตัดออกเป็นกี่ขันธ์ โดยปกติแล้วถ้าผ้ากว้างน้อยกว่า 115 ซม ถือว่าเป็นผ้าหน้าแคบ

## การหาคำนวณหาค่าผ้าหดในการย้อม

จากนั้นจะคำนวณหาส่วนหดในการเย็บย้อม ซึ่งมีวิธีหาดังนี้ คือ

(1) ตัดผ้าแต่ละด้านเป็นริ้วยาว 110 เซ็นติเมตร กว้างประมาณ 2.5 เซ็นติเมตร ขีดหัวท้ายในระหว่างผ้าด้วยปากกาลูกลื่นที่ซักไม่ออก ให้มีระยะห่าง 100 เซ็นติเมตร

(2) ทำสัญญาลักษณ์ ว่าผ้าด้านไหนให้ชัดเจน เพราะผ้าส่วนกว้างกับส่วนยาวจะหดไม่เท่ากัน

(3) นำผ้านั้นไปต้มในน้ำเดือด 15 นาที หรือจะให้ได้ค่าที่แน่นอนกว่าก็ใช้วิธีการย้อม

(4) ผึ่งหรือ รีดผ้าให้แห้ง

(5) วัดดูว่าผ้าหดไปกี่เซ็นติเมตร เมื่อเทียบกับค่าก่อนการทดลอง ค่าที่ได้ตรงนี้เรียกว่า “ค่าผ้าหดในการย้อม” มีหน่วยเป็นเปอร์เซ็นต์ ซึ่งจะนำไปใช้ในการคำนวณเวลาคำนวนเพิ่มความยาวผ้าในการตัด

<figure>
![Shrinking test](/img/civara/th-civara-shrink-test01.jpg "ผ้าหด")
<figcaption>ตัวอย่างการตัดผ้าในการการทดลองหาค่าผ้าหด</figcaption>
</figure>

## การกะขนาดขนาดผ้า

### สูตรการคำนวณ

> [ค่าผ้าหดในการย้อม = ความยาวของผ้าก่อนการทดลอง – ความยาวผ้าหลังการทดลอง (หน่วยเป็นเปอร์เซ็นต์)]

> ตัวอย่าง 1
>
> ขีดเส้นจัตุรัสขนาด 100 ซม. เมื่อทำตามขั้นตอนด้านบนแล้ววัดได้ว่า
>
> หน้าผ้าด้านยาวเหลือ 98 ซม. แสดงว่า ผ้าหดไป 2 เปอร์เซ็นต์
>
> หน้าผ้าด้านกว้างเหลือ 96 ซม. แสดงว่า ผ้าหดไป 4 เปอร์เซ็นต์
>
> ค่าที่ได้นี้จะนำไปคำนวณส่วนหดของผ้าทั้งหมด

## การคำนวนหาค่าผ้าหดในการเย็บ

ในการเย็บหากเป็นผ้าชิ้นเดียว เราจะพับตรงเส้นเพื่อเย็บให้เป็นตะเข็บ มีศัพย์เฉพาะเรียกว่า “กระดูก” (หากเป็นผ้าสองชิ้น เมื่อเข้าผ้าก็จะเป็นกระดูก) ต่อจากนั้นถึงเย็บรอบที่สองเพื่อทำการล้มกระดูก เพื่อให้ผ้าที่พับทรือต่อแข็งแรง ในการพับเย็บจะเสียความยาวผ้าไปประมาณ 0.5 ซม. ส่วนในการต่อผ้าจะเสียความยาวผ้าไปประมาณ 0.7 ซม.

ผ้าจะเสียความยาวไปอีกในการพับเพื่อเย็บขอบผ้า "อนุวาต" จะเสียไปประมาณด้านละ 0.5- 1 ซม.

ค่าของการเย็บกระดูก และ ค่าพับเพื่อเย็บเข้าอนุวาต จะนำไปใช้ในการคำนวณหาค่าของ “ผ้าที่หดในการเย็บ” มีขนาดเท่าไร สรุปเป็นสูตร์ได้ดังนี้คือ

> (1) จำนวนของกุสิ กุสิคือช่องรอยต่อระหว่างขันธ์ ทางด้านยาว ดังนั้นกุสิจะมีน้อยกว่าจำนวนขันธ์ อยู่ 1 เสมอ ตัวอย่าง หากสบงมี 5 ขันธ์ ก็จะมีกุสิ อยู่ 4 และ จีวร 9 ขันธ์ ก็จะมีกุสิอยู่ 8
>
> (2) ขนาดจีวรที่ต้องการ คือขนาดที่เราได้วัด ดังแสดงในวิธีกะผ้า
>
> (3) จำนวนขันธ์ คือ จำนวนของตอนของผ้าที่เราต้องการ ตามที่นิยมทำทีวัดบึงแสนสุข และวัดทั่วๆ ไป สบงจะมีจำนวน 5 ขันธ์ จีวรและสังฆาฎินิยม 9 จะมากว่านี้ก็ได้ แต่ต้องเป็นจำนวนคี่

### วิธีคำนวณ

ซึ่งสามารถแทนค่าต่างๆ ได้ดังนี้

ค่าผ้าหดในการเย็บ-ย้อม แยกได้ดังนี้ คือ

(1) ค่าพับอนุวาตทั้งสองด้าน ด้านละ 1 ซม หรือเล็กว่าตามความชำนาญในการเย็บ

(2) ขนาดอนุวาตทั้งสองด้าน ด้านละอย่างน้อย 16 ซม (ใหญ่เล็กกว่านี้ตามต้องการ)

(3) ขนาดการหดเวลาเย็บกุสิและต่อผ้า ผ้าจะหดประมาณ 0.5 ซม. ต่อหนึ่งเส้นของการพับเย็บ และประมาณ0.7 ซม เย็บต่อหนึ่งเส้นการต่อ

(4) ขนาดการหดเวลาซัก หรือย้อม หาได้จากการหาอัตราการหดของผ้า ด้วยการต้มและรีด ก่อนทำการตัด

ในการคำนวณหาค่าของ มณฑล เราจะแยกทำทีละส่วนคือ ส่วนด้านยาว และ ส่วนด้านสูง


_ส่วนด้านยาว_

การคำนวนหาค่า มณฑล แทนค่าตามสูตรได้ดังนี้

> ค่าความกว้างของมณฑลในส่วนด้านยาว ที่ได้ก็คือ 30.2 ซม. ในการตัดผ้าจริงๆ เราอาจจะปัดเลขทศนิยมให้เป็น 30 เพื่อความสะดวกในการตัด 

_ส่วนด้านสูง_

การคำนวนหาค่า มณฑล แทนค่าตามสูตรได้ดังนี้

> ค่าความกว้างของมณฑลในส่วนด้านสูง ที่ได้ก็คือ 56 ซม. ในการตัดผ้าจริงๆ หากมีทศนิยม เราอาจจะปัดเลขทศนิยมให้เป็นจำนวนเต็ม

เมื่อได้ค่าของทั้งสองส่วนออกมาแล้วจะเขียนออกเป็นสัญญาลักษณ์ได้ว่า ต้องการตัดจีวรขนาด 30 x 56 ก็จะเป็นที่เข้าใจในผู้ตัดเย็บจีวรของวัดบึงแสนสุขว่า ต้องวัดมณฑลด้านกว้ง 30 ซม. ด้านยาว 56 ซม.


## การขีดผ้าเพื่อตัด

เมื่อได้ขนาดความยาวและสูงของ มณฑลแล้ว จะอธิบายวิธีการตัดผ้าต่อไป ในการตัดผ้านี้มีอุปกรณ์ดังต่อไปนี้

### อุปกรณ์

(1) พื้นที่เรียบกว้างขนาด 3 เมตรขึ้นไป ยาวอย่างน้อย 5 เมตร อยู่ในห้องที่ลมสงบ

(2) ไม้ขีดอลูมินั่ม ยาว 4.5 เมตรหนึ่งอัน 2.5 เมตร หนึ่งอัน (สองอย่างนี้ไม่ต้องมีเส้นกำหนดขนาด) ไม้บรรทัด 60 ซม. หนึ่งอัน

(3) ปากกาลูกลื่น สีน้ำเงิน

(4) กรรไกรตัดผ้าชนิดดี

(5) ตลับเมตร หรือ สายวัด


### วิธีการขีดผ้า

(1) ปูผ้าให้เรียบ

(2) จัดริมผ้าด้านยาวให้ได้เส้นตรง (เท่าที่ทำได้) ทำได้ด้วยการขีดเส้นขอบที่ริมผ้า เพื่อตัดส่วนที่แข็งของผ้าออก

(3) วัดหน้าผ้าด้านกว้างให้ได้ฉาก ทำได้ด้วยการพับผ้าให้ได้มุมฉากแล้วขีดเส้นเพื่อขลิบหัวผ้า

(4) แทนค่าการวัดลงในแผ่นผ้า


### วิธีการวัด และแทนค่าลงในแผ่นผ้า

(1) หน้าผ้าด้านยาวเพื่อใช้เป็นส่วนสูงของจีวร

(2) ส่วนสูงของจีวรจะแบ่งออกเป็น 3 ส่วน เริ่มวัดจากเส้นขลิบหัวผ้า

#### ส่วนที่ 1

(1) วัดจากเส้นขลิบหัวผ้าไป 16 ซม. (ขนาดอนุวาต) เพื่อกำหนดอนุวาต จุดหมายไว้

(2) วัดจากจุดก่อน 56 ซม. (ความกว้างมณฑล) เพื่อกำหนดความสูง อัฑฒมณฑล

#### ส่วนที่ 2

(1) วัดจากจุดก่อน 6 ซม. (ความกว้างกุสิ) แล้วจุดไว้ เพื่อใช้เป็นอัฑฒกุสิ

(2) วัดจากจุดก่อน 56ซม. เพื่อกำหนดความสูง มณฑล

(3) วัดจากจุดก่อน 6 ซม. แล้วจุดไว้ เพื่อใช้เป็นอัฑฒกุสิ

#### ส่วนที่ 3

(1) วัดจากจุดก่อน 56 ซม. เพื่อกำหนดความสูง มณฑล

(2) วัดจากจุดก่อนไป 16 ซม. เพื่อกำหนดอนุวาต แล้วจุดไว้

เมื่อวัดเสร็จแล้วให้ขีดเส้น เพื่อกำหนดเป็นเส้นตัด หากพื้นที่ในการตัดยาวพอเราอาจะทำขั้นตอนทั้งหมดนี้ 2หรือ 3 ครั้งได้ในคราวเดียว

> หมายเหตุ:หน้าผ้าด้านกว้างเพื่อใช้เป็นส่วนยาวของจีวร ขนาดความกว้างของหน้าผ้าโดยทั่วไป จะวัดได้ครั้งละ 3 ขันธ์ แยกออกได้เป็น 3 ชิ้น อาจจะมีส่วนผ้าเหลือก็ให้วัดอนุวาตที่จะมาทาบขนาด 18 ซม. ไว้เพื่อประหยัดผ้า

มีวิธีการดังนี้ วัดจากริมเข้าไปประมาณ 0.5 ซม. แล้วขีด เพื่อขลิบส่วนที่แข็งของผ้าออก และได้เส้นตรงเพื่อเป็นเส้นเริ่มในการวัด

## ชิ้นที่ 1 ประกอบด้วย ขันธ์ที่ 1-3

### ขันธ์ที่ 1

(1) วัดจากริมผ้าเข้าไป 16 ซม. จุดหมายไว้ เพื่อกำหนดอนุวาต

(2) วัดความกว้างของมณฑล30 ซม. เริ่มจากจุดในข้อที่ผ่านมา จุดหมายไว้

### ขันธ์ที่ 2

(1) วัดความกว้างของกุสิ 6 ซม. เริ่มจากจุดในข้อที่ผ่านมา

(2) วัดความกว้างของมณฑล 30 ซม. เริ่มจากจุดในข้อที่ผ่านมา จุดหมายไว้

### ขันธ์ที่ 3

(1) วัดความกว้างของกุสิ 6 ซม. เริ่มจากจุดในข้อที่ผ่านมา

(2) วัดความกว้างของมณฑล 30 ซม. เริ่มจากจุดในข้อที่ผ่านมา จุดหมายไว้

## ชิ้นที่ 2 ประกอบด้วยขันธ์ 4-6

### ขันธ์ที่ 4

(1) วัดความกว้างของกุสิ 6 ซม. เริ่มจากจุดในข้อที่ผ่านมา

(2) วัดความกว้างของมณฑล 30 ซม. เริ่มจากจุดในข้อที่ผ่านมา จุดหมายไว้

### ขันธ์ที่ 5

(1) วัดความกว้างของกุสิ 6 ซม. เริ่มจากจุดในข้อที่ผ่านมา

(2) วัดความกว้างของมณฑล 30 ซม. เริ่มจากจุดในข้อที่ผ่านมา จุดหมายไว้

(3) วัดความกว้างของกุสิ 6 ซม. เริ่มจากจุดในข้อที่ผ่านมา

(4) สังเกตุได้ว่า ขันธ์ที่ 5 นี้ จะมีกุสิสองอัน เพราะเป็นขันธ์กลาง

### ขันธ์ที่ 6

(1) วัดความกว้างของมณฑล 30ซม. เริ่มจากจุดในข้อที่ผ่านมา จุดหมายไว้

(2) วัดความกว้างของกุสิ 6 ซม. เริ่มจากจุดในข้อที่ผ่านมา

## ชิ้นที่ 3 ประกอบด้วยขันธ์ 7-9

### ขันธ์ที่ 7

(1) วัดความกว้างของมณฑล 30 ซม. เริ่มจากจุดในข้อที่ผ่านมา จุดหมายไว้

(2) วัดความกว้างของกุสิ 6 ซม. เริ่มจากจุดในข้อที่ผ่านมา

### ขันธ์ที่ 8

(1) วัดความกว้างของมณฑล 30 ซม. เริ่มจากจุดในข้อที่ผ่านมา จุดหมายไว้

(2) วัดความกว้างของกุสิ 6 ซม. เริ่มจากจุดในข้อที่ผ่านมา

### ขันธ์ที่ 9

(1) วัดความกว้างของมณฑล 30 ซม. เริ่มจากจุดในข้อที่ผ่านมา จุดหมายไว้

(2) วัดความกว้างของอนุวาต 16 ซม. เริ่มจากจุดในข้อที่ผ่านมา

> ข้อควรสังเกตุ ขันธ์ 1 และ 9, 2 และ 8, 3 และ7, 4 และ 6 มีเส้นตำแหน่งเดียวกัน หากปะกบเข้าหากัน ส่วนขันธ์ที่ 5 จะไม่เหมือนขันธ์อื่นๆ และมีกุสิสองอัน เคล็ดนี้สามารถนำไปใช้กับการตัดสังฆาฏิทีมีสองชั้นได้เป็นอย่างดี

