# ไตรจีวร

คือผ้า 3 ผืนที่เป็นหนึ่งในบริขาร 8 อย่าง _"อัฏฐบริขาร"_ ที่พระภิกษุจำเป็นต้องมี ประกอบด้วยผ้าสามผืน อันได้แก่ ผ้าสบง _"อันตรวาสก"_ ผ้าจีวร _"อุตตราสงค์"_ และผ้าห่มซ้อน _"สังฆาฏิ"_

ในสมัยต้นพุทธกาลผ้าที่นำมาทำเป็นไตรจีวรยังมีการใช้ผ้าทั้งผืน หรือนำเก็บผ้ามาต่อกันอย่างไม่มีรูปแบบ เมื่อมีการลักขโมยผ้าของพระบ่อยครั้งเนื่องจากผ้าในสมัยนั้นหายาก พระพุทธองค์จึงโปรดให้พระอานนท์ออกแบบทำผ้าเป็นลายคันนาเพื่อทำลายราคาของผ้า จึงเกิดเป็นจีวรขันธ์สืบทอดมาถึงทุกวันนี้

การตัดเย็บจีวรเป็นภูมิปัญญาจากวัด ซึ่งสืบทอดกันต่อๆ มาโดยเฉพาะพระสายวัดป่าจะฝึกให้สามเณรตัดเย็บไตรจีวรของตนเองเพื่อใช้ในการบวช

การคำนวณที่ใช้ในเว็บนี้เป็นเพียงหนึ่งของวิธีที่หลากหลายในการตัดเย็บ หากมีข้อสงสัยสามารถสอบถามได้ที่ ratanawanno@gmail.com 


